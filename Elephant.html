<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Elephant</title>
</head>
<body>
    <h1 style="text-align: center;">Eλέφαντας</h1>
    <p>O ελέφαντας είναι το μεγαλύτερο ζώο της στεριάς. Οι αρσενικοί αφρικανικοί ελέφαντες (Loxodonta africana) είναι τα μεγαλύτερα επιζώντα χερσαία ζώα και μπορούν να φτάσουν σε ύψος τα 4 μέτρα και σε βάρος τους οκτώ τόνους. Το χαρακτηριστικό που τους ξεχωρίζει είναι τα πολύ μεγάλα αυτιά και οι χαυλιόδοντες. Οι κυνηγοί τους καταδίωξαν εδώ και αιώνες για τους χαυλιόδοντές τους. Ο πληθυσμός των ελεφάντων της Αφρικής έφτασε στο πιο κρίσιμο σημείο της ιστορίας του.</p>
    <h2>Χαρακτηριστικά</h2>
    <p>Η προβοσκίδα του ελέφαντα είναι πιο ευέλικτη ακόμα και από τα ανθρώπινα χέρια. Αποτελεί όπλο, πανίσχυρο ρόπαλο εναντίον των εχθρών του. Οι χρήσεις της πολλές: ως χέρι που αρπάζει αντικείμενα ή χαιρετά τους συντρόφους του, ως τρομπέτα για προειδοποίηση, ή ως λάστιχο για να πιει νερό ή να κάνει μπάνιο. Πρόκειται για ένα εξαιρετικά ευαίσθητο όργανο που περιέχει πολύ περισσότερους μύες απ’ ό,τι ολόκληρο το ανθρώπινο σώμα!</p>
    <p>Η προβοσκίδα του ελέφαντα είναι πολύ δυνατή και χρήσιμη για τη συλλογή τροφής και νερού και με αυτή μπορεί να ξεριζώνει θάμνους και μικρά δέντρα και να κόβει κλαδιά. Η άκρη της είναι τόσο επιδέξια που μπορεί να μαζεύει και τα πιο μικροσκοπικά αντικείμενα από το έδαφος. Επίσης, απορροφά σκόνη και λάσπη, ψεκάζοντάς τη στο σώμα του ελέφαντα και προστατεύοντάς τον από τη ζέστη και τον καυτό ήλιο.</p>
    <p>Το δεύτερο χαρακτηριστικό του γνώρισμα είναι οι χαυλιόδοντές του, που μεγαλώνουν σε όλη τη διάρκεια της ζωής του: μεγάλοι και μυτεροί κοπτήρες, που φυτρώνουν στην άνω γνάθο και προβάλλουν από το άνοιγμα του στόματος δεξιά και αριστερά, αποτελώντας έτσι ένα σπουδαίο αμυντικό και επιθετικό όπλο. Κάθε χαυλιόδοντας στα ενήλικα αρσενικά φθάνει το μήκος των 3 μέτρων και βάρος από 25-50 κιλά, ενώ στα θηλυκά δεν ξεπερνά τα 10 κιλά.</p>
    <p>Από τους χαυλιόδοντες, ο άνθρωπος φτιάχνει διακοσμητικά αντικείμενα, κοσμήματα, κουμπιά, ταμπακέρες και άλλα. Στο παρελθόν, το κυνήγι του ελέφαντα για τους πολύτιμους χαυλιόδοντές του γινόταν σε τέτοιο βαθμό, ώστε το είδος «ελέφας» κινδύνευσε να απειληθεί με εξαφάνιση. Χρειάστηκε η επέμβαση των αρχών για την προστασία του με τη δημιουργία μεγάλων πάρκων. Σήμερα, με την παρέμβαση οικολογικών οργανώσεων, το κυνήγι του ελέφαντα έχει σχεδόν σταματήσει. Σε μερικούς ελέφαντες στις περιοχές της Ζάμπια και της Μοζαμβίκης οι χαυλιόδοντες απουσιάζουν. Κάποιοι επιστήμονες θεωρούν ότι αυτό προκλήθηκε από τη φύση, ώστε να προστατευτεί το είδος του ελέφαντα από τους κυνηγούς.</p>
    <p>Οι ελέφαντες πέρα από την μακρύτερη μύτη, έχουν και την καλύτερη όσφρηση στον πλανήτη, σύμφωνα με νέα μελέτη του Πανεπιστήμιο του Τόκιο. Οι αφρικανικοί ελέφαντες έχουν τον μεγαλύτερο αριθμό διαφορετικών ανιχνευτών μυρωδιάς που διαθέτει κάποιο είδος στη Γη. Τα γονίδια οσφρητικής υποδοχής τους προσφέρουν πέντε φορές πιο ισχυρή όσφρηση από αυτή την ανθρώπων.</p>
    <p>Τα μεγάλα πτερύγια των αυτιών των ελεφάντων βοηθούν στον έλεγχο της θερμοκρασίας του σώματός τους. Τα πόδια τους, που μοιάζουν με κίονες, αποτελούν γερούς στηλοβάτες που σηκώνουν το μεγάλο τους βάρος. Οι αφρικανικοί ελέφαντες έχουν μεγαλύτερα αυτιά και κοίλη ράχη, ενώ οι ασιατικοί ελέφαντες έχουν μικρότερα αυτιά και κυρτή ή επίπεδη ράχη.</p>
    <p>Η κοινωνία των ελεφάντων είναι μητριαρχική. Ζουν σε κοπάδια των 15-30 ατόμων από πολλαπλές οικογενειακές ομάδες που ενώνονται για να κοινωνικοποιηθούν. Τα θηλυκά μεγαλώνουν τα μικρά τους υπό την προστασία τους. Είναι ιδιαίτερα κοινωνικά ζώα και η αγέλη τους συνήθως αποτελείται από ένα ηλικιωμένο θηλυκό, από τη μεγαλύτερη κόρη και από μικρότερα ελεφαντάκια αρσενικά και θηλυκά. Το γηραιότερο θηλυκό εποπτεύει τις διάφορες δραστηριότητες.</p>
    <p>Ο ελέφαντας είναι πανέξυπνο και συναισθηματικό ζώο, και διαθέτει μία πολύ καλή μνήμη, που την χρησιμοποιεί κυρίως για τον προσανατολισμό του, εξ’ου και στην κοινωνία των ανθρώπων επικρατεί η ρήση «έχει μνήμη ελέφαντα». Στην ασιατική κουλτούρα, αποτελεί σύμβολο σοφίας. Ο Αριστοτέλης είπε κάποτε πως ο ελέφας είναι το κτήνος εκείνο που ξεπερνά όλα τα υπόλοιπα ως προς αντίληψη και νου.</p>
    <img src="Elephant_2.jpg" alt="Elephant" width="350px" height="400px">
</body>
<style>
    body{
        padding: 0px 20px;
        background-color: rgb(189, 181, 181);
    }
    p{
        font-size: x-large;
    }
</style>
</html>